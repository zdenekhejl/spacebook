---
title: Occamova břitva
metaDescription: Pokud pro nějaký jev existuje vícero vysvětlení, je lépe upřednostňovat to nejméně komplikované.
date: Last Modified 
permalink: /occamova-britva/index.html
---
Occamova břitva je jednou z [filozofických/myšlenkových břitev](/filozoficke-myslenkove-britvy/). Jedná se o princip logické úspornosti.

## Původní znění
> Nemá se postulovat množství (důvodů či příčin), není-li to nezbytné.

## Pozdější formulace
> Entity se nemají zmnožovat více, než je nutné.

## Intepretace
> Pokud pro nějaký jev existuje vícero vysvětlení, je lépe upřednostňovat to nejméně komplikované.

> Pokud nějaká část teorie není pro dosažení výsledků nezbytná, do teorie nepatří.

## Příklady
### Newtonův gravitační zákon a trpaslíci
K Newtonovu gravitačnímu zákonu lze formulovat alternativní teorii, která říká, že gravitační síla je ve skutečnosti poloviční než podle Newtonova zákona, a zbytek způsobují jinak neviditelní a neměřitelní trpaslíci, kteří tělesa postrkují tak, aby se zdánlivě chovala podle Newtonova zákona. Trpaslíci ovšem s postrkováním přestanou v roce 2069, což bude znamenat konec známých fyzikálních zákonů. Occamova břitva z nespočetného množství takových alternativních teorií vybírá právě Newtonův zákon, který žádné trpaslíky nepotřebuje.

### Kachna
Když něco vypadá jako kachna, chodí jako kachna, a kejhá jako kachna, s největší pravděpodobností to kachna je.

### Podezřelí jsou ti nejbližší
Proč pro vyšetřovatele vražd jsou primárními podezřelými ti nejbližší? Náhoda to není. Třeba v roce 2013 bylo v České republice spácháno 182 vražd, z toho šest bylo nájemných, jedna motivována sexuálně a jedenáct loupežných. V celých 103 případech se jednalo o vraždy spáchané mezi příbuznými či lidmi, kteří spolu měli osobní vztah. Tedy vztah k oběti je tím, co z vás udělá bez ohledu na skutečnou vinu či nevinu prvního podezřelého, a to prostě proto, že jste pravděpodobným pachatelem.

---

## Více o filozofických (myšlenkových) břitvách
[Přehled filozofických/myšlenkových břitev](/filozoficke-myslenkove-britvy/) | [Hitchensova břitva](/hitchensova-britva/) | [Humeova břitva](/humeova-britva/) | [Occamova břitva](/occamova-britva/) | [Popperova břitva](/popperova-britva/)
